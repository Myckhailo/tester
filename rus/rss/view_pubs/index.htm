<?xml version="1.0" encoding="windows-1251"?>
<rss version="2.0"  xmlns:content="http://purl.org/rss/1.0/modules/content/" xmlns:dc="http://purl.org/dc/elements/1.1/">
<channel>
<image>
<url>https://img.pravda.com/images/doc/0/0/up-logo.jpg</url>
<title>Украинская правда</title>
<link>https://www.pravda.com.ua</link>
</image>

<title>Украинская правда</title>
<link>https://www.pravda.com.ua</link>
<description/>

<item>
<title>Госбанки хотят вложиться в американские облигации, но НБУ против. Что происходит?</title>
<link>https://www.epravda.com.ua/rus/publications/2023/11/8/706360/</link>

<category>Статьи</category>
<dc:creator>Украинская правда</dc:creator>





<pubDate>Wed, 08 Nov 2023 15:58:51 +0200</pubDate>
<description>Откуда у банков "лишняя" валюта за границей и почему вложить ее в украинский госдолг не так просто?</description>



<guid>https://www.epravda.com.ua/rus/publications/2023/11/8/706360/</guid>

</item>

<item>
<title>Без шансов для "друзей Путина": возможен ли разворот внешнего курса Чехии</title>
<link>https://www.eurointegration.com.ua/rus/articles/2023/11/8/7172938/</link>

<category>Статьи</category>
<dc:creator>Украинская правда</dc:creator>





<pubDate>Wed, 08 Nov 2023 10:34:05 +0200</pubDate>
<description>Возможна ли победа пророссийских сил в странах, являющихся нашими преданными союзниками? (укр.)</description>



<guid>https://www.eurointegration.com.ua/rus/articles/2023/11/8/7172938/</guid>

</item>

<item>
<title>Гонка вооружений. Почему западным странам выгодно поставлять оружие Украине</title>
<link>https://www.epravda.com.ua/rus/publications/2023/11/8/706341/</link>

<category>Статьи</category>
<dc:creator>Богдан Мирошниченко</dc:creator>





<pubDate>Wed, 08 Nov 2023 09:34:05 +0200</pubDate>
<description>Кто больше всего выиграл от демонстрации собственных разработок на войне в Украине. (укр.)</description>



<guid>https://www.epravda.com.ua/rus/publications/2023/11/8/706341/</guid>

</item>

<item>
<title>"Мы падали на бетонный пол головой и спиной": история выживания и спасения 17-летнего полусироты из Мариуполя</title>
<link>https://life.pravda.com.ua/society/2023/11/8/257482/</link>

<category>Статьи</category>
<dc:creator>Константин Катишев</dc:creator>





<pubDate>Wed, 08 Nov 2023 09:14:14 +0200</pubDate>
<description>Рассказываем невероятную историю Михаила Шумко. Имена героев изменены из соображений безопасности. (укр.)</description>



<guid>https://life.pravda.com.ua/society/2023/11/8/257482/</guid>

</item>

<item>
<title>Руководитель патронатной службы азовцев Елена Толкачева: Мой ребенок искал среди погибших ребят в пакетах своих друзей</title>
<link>https://www.pravda.com.ua/rus/articles/2023/11/8/7427712/</link>

<category>Статьи</category>
<dc:creator>Украинская правда</dc:creator>


<enclosure url="https://img.pravda.com/images/doc/8/4/8463443-1azov.jpg" type="image/jpeg" length="267119"/>


<pubDate>Wed, 08 Nov 2023 05:30:00 +0200</pubDate>
<description>Олена Толкачова очолює патронатну службу "Азову" вже понад 9 років.  
Вона керує командою людей, які займаються лікуванням, реабілітацією, похованням військових, а також підтримкою родин, які втратили на війні своїх рідних.</description>


<content:encoded><![CDATA[<p>Олена Толкачова очолює патронатну службу "Азову" вже понад 9 років.&nbsp;</p>
<p>Вона керує командою людей, які займаються лікуванням, реабілітацією, похованням військових, а також підтримкою родин, які втратили на війні своїх рідних.&nbsp;</p>
<p>Лише за минулий рік Олена разом із командою поставила на ноги 4,5 тисячі військових, які отримали поранення. Через це патронатну службу азовського руху вважають однією з найефективніших у країні, а її досвід вже переймають інші бригади.&nbsp;</p>
<p>Широкій громадськості Толкачова стала відома <a href="https://www.pravda.com.ua/news/2023/10/26/7425917/">через інцидент</a> під час зустрічі Young Business Club, коли організатори заходу попросили Олену та інших військових сховатися, щоб "не лякати учасників клубу".</p>
<p>В інтерв'ю "Українській правді" Олена Толкачова розповідає про те, чим закінчився цей інцидент, скільки грошей щомісячно витрачає патронатна служба полку "Азов" на відновлення військових та що не так зі ставленням держави до захисників.</p>
<h2 style="text-align: center;">"Відсядьте в куток, бо ви лякаєте військовою формою"</h2>
<p><strong>&ndash; На засіданні Young Business Club вас та ваших друзів </strong><a href="https://www.pravda.com.ua/news/2023/10/27/7425917/"><strong>попросили кудись сховатися</strong></a><strong>, щоб не лякати його учасників. Ця історія набула великого медійного резонансу через неприпустиме ставлення до військових. Було вибачення з боку керівника Young Business Club. Як ця історія закінчилася?</strong></p>
<p>&ndash; Причому ми були не в камуфляжній військовій формі &ndash; я була в однотонній оливковій формі й один з хлопців був просто в камуфляжних штанах. Чому нас так сильно злякалися, я реально не розумію.&nbsp;</p>
<p>У приміщенні, де відбувався фуршет, ми пили каву. До нас підійшла адміністраторка, яка займалася організаційними питаннями на цьому заході, і попросила вийти. Ми залишили каву і канапки, які їли, на столі, нас вивели з цього приміщення і сказали: "Відсядьте туди в куток, бо ви лякаєте військовою формою учасників заходу". Звичайно, після цього ми сказали, що не будемо брати участь, і пішли.&nbsp;</p>
<p>Щодо розголосу: реально я не очікувала, що так за нас вступляться українці.</p>
<p>[BANNER1]</p>
<p><strong>&ndash; І міністр закордонних справ написав пост, висловилися лідери думок&hellip;</strong></p>
<p>&ndash; Ми були трошки в подавленому стані, бо такі самі відчуття вже переживали в кінці 2014-го, в 2015-му роках, коли поступово людина у військовій формі стала чимось на кшталт червоної тряпки для будь-якого поліцейського або офіціанта. І ми розуміли, що краще у військовій формі з АТО не повертатися. Реально, я перевдягалася в потязі, тому що мені було некомфортно. І коли люди так відреагували в інтернеті &ndash; відлягло, чесно, відлягло від душі.</p>
<p><strong>&ndash; Як далі повівся Young Business Club?&nbsp;</strong></p>
<p>&ndash; Через декілька годин після того, як ми розмістили відео, нам дзвонив керівник цього Young Business Club. Не те, що він вибачився. Він спочатку хотів домовитися.&nbsp;</p>
<p><strong>&ndash; Домовитися про що?</strong></p>
<p>&ndash; "А давайте ми вам будемо допомагати, а ви зараз з нами запишете відео, в якому скажете, що ми примирилися і ніяких більше питань і образ один до одного не маємо".&nbsp;</p>
<p>Мені було неприємно далі з ним розмовляти. Тим паче, що тут же йшлося не про образу конкретно мене або патронатної служби, або "Азову", або Третьої штурмової. Тут уже була образа всіх військових. І в такому разі я вже не мала права приймати вибачення, бо ці вибачення не до мене, а ці вибачення повинні йти до всіх військових нашої країни.</p>
<div class="image-box image-box_center" style="max-width: 690px;"><img alt="&nbsp;" src="//img.pravda.com/images/doc/7/a/7a7205d-394353721-238309215910901-8971011677222940657-n.jpg" />
<div class="image-box__caption"></div>
<div class="image-box__author">фото: фейсбук Олени Толкачової</div>
</div>
<p><strong>&ndash; Яке було продовження? Якусь суму вони вам задонатили?</strong></p>
<p>&ndash; Ні, вони нічого не задонатили. Вони досі роблять спроби зв'язатися зі мною, тільки чомусь через різних людей, які мають якийсь високий статус у нашому українському суспільстві, або чиновників &ndash; щоб запропонувати, по-моєму, донат у мільйон гривень. Для того, щоб ми примирилися &ndash; і все. І воно вже виглядає більше як тиск.&nbsp;</p>
<p>Мені неприємно, бо ми чітко дали зрозуміти: вибачення від них не приймаємо, тому що ми не маємо на це права.</p>
<p><strong>&ndash; За час</strong> <strong>повномасштабної війни ви вперше відчули подібне особисто на собі?</strong></p>
<p>&ndash; Так, я особисто вперше. Але реакція суспільства показала, що воно поважає військових. А ці конкретні люди &ndash; це просто невеликий процент тих, хто реально боїться військової форми. Я так розумію, що вони подумали, що ми прийшли роздавати повістки. Були і такі пояснення.</p>
<p>[BANNER2]</p>
<h2 style="text-align: center;">"80% хлопців, яких ми лікуємо, повертаються у стрій"</h2>
<p><strong>&ndash; Патронатна служба Азову і Третьої штурмової бригади &ndash; це дуже масштабна організація, яка допомагає відновлювати бійців, допомагає родинам загиблих. Який щомісячний бюджет йде на те, щоб відновлювати людей, щоб підтримувати родини, на поховання?</strong></p>
<p>&ndash; Залежно від того, чи є обмін, або штурми і велика кількість поранених або, на жаль, загиблих &ndash; наш бюджет варіюється від 10 до 15 мільйонів гривень на місяць. Ми покриваємо дуже велику кількість людей, допомоги.&nbsp;</p>
<p>Ми підрахували, що за півтора року змогли десь 4,5 тисячі хлопців поранених пролікувати. Ще невеличка частина &ndash; це родини тих, хто знаходиться в полоні, або родини загиблих. Ми так само їм допомагаємо в лікуванні.&nbsp;</p>
<p>У нас постійно, на жаль, є витрати на поховання і все, що з ним пов'язано: рефрижератори, їх заправка, ремонт. Ще ми оплачуємо труни. Коли у нас є можливість, ми оплачуємо якісь витрати, які родина витрачає на поховання.</p>
<p>&ndash; <strong>Скільки саме виходить щомісячно на поховання бійців?</strong></p>
<p>&ndash; Можливо, відсотків 20 від бюджету. В нас ще є рефрижератори великі в Києві. Там зберігаються полеглі репатрійовані, які були обмінені з Маріупольського та частково з Донецького напрямку.</p>
<div class="image-box image-box_center" style="max-width: 1680px;"><img alt="&nbsp;" src="//img.pravda.com/images/doc/5/5/55a21d9-c27a400-1olena.jpg" />
<div class="image-box__caption"></div>
<div class="image-box__author">фото: Дмитро Ларін</div>
</div>
<p><strong>&ndash; Тобто частина людей, які загинули в Маріуполі, на "Азовсталі", ще досі не поховані?</strong></p>
<p>&ndash; Так, досі є такі випадки, де немає співпадіння ДНК, або коли немає в кого з родини взяти ДНК, і ми шукаємо. Є ще досі неопізнані, їх небагато, з <a href="https://life.pravda.com.ua/society/2023/07/28/255599/">теракту в Оленівці</a>.&nbsp;</p>
<p><strong>&ndash; Напрошуються висновки, що держава майже не опікується належним чином відновленням військових, як і похованням. Я правильно розумію?</strong></p>
<p>&ndash; Не зовсім. Ми співпрацюємо з державою в цьому плані. Тим паче, ми вважаємо себе частиною держави. Єдине, що у нас в державних органах взагалі немає розуміння, що військовому потрібні належна підтримка, належне лікування й реабілітація. Таке враження, що вони думають, що воно якось саме розсосеться.&nbsp;</p>
<p>Якби ми цим не займалися, це б дуже сильно вплинуло на боєздатність країни. Тому що у нас 80% хлопців, яких ми лікуємо, повертаються назад у стрій.&nbsp;</p>
<p>По інших бригадах я не маю статистики, але те, що ми бачимо по лікарнях, виглядає не дуже оптимістично. Тому що після реабілітації, яку пропонують на державному рівні, хлопці не дуже мають бажання повертатися назад у стрій.</p>
<p>[BANNER3]</p>
<p><strong>&ndash; Чому?</strong></p>
<p>&ndash; По-перше, немає такої якості відновлення. Не в кожній бригаді є патронатна служба, яка супроводжує військових.&nbsp;</p>
<p>Як показала десятилітня практика, це необхідно. Чому? Тому що недопрацьовують державні органи, соціальні служби, Міністерство охорони здоров'я. Всі ми прекрасно знаємо якість нашої державної медицини.&nbsp;</p>
<p>Я не думаю, що депутати або інші чиновники високої ланки лікуються в районних лікарнях. Вони отримують медичну допомогу в приватних клініках.&nbsp;</p>
<p>Чому боєць, який отримав важке поранення на фронті, захищаючи державу, не має права обрати собі лікування в одній з найкращих приватних клінік в Україні? Він, виходить, або як другий сорт для чиновників, або як розхідний матеріал. Або вони просто не надають цьому значення.&nbsp;</p>
<p>Якщо такі потужні бригади, якими ми опікуємося, як Третя штурмова і "Азов", не мали б підтримки і не лікувалися якісно, вони би і не мали таких успіхів на фронті.&nbsp;</p>
<p>Зараз наша команда співпрацює з Генштабом, щоб впровадити такі патронатні служби, як наша, в усіх бригадах.</p>
<h2 style="text-align: center;">Боротьба за меморіальне кладовище: "це інституційна неспроможність цілих міністерств"</h2>
<p><strong>&ndash; Ми всі пам'ятаємо про трагедію "Азовсталі", трагедію Маріуполя. Зокрема на сторінках "Української правди" ви </strong><a href="https://www.pravda.com.ua/columns/2023/09/7/7418900/"><strong>порушували питання</strong></a><strong> створення військового кладовища. Там було зіткнення сімей загиблих з міністром у справах ветеранів. Чи вирішився цей конфлікт, і що зараз відбувається з проєктом великого військового кладовища, на якому мають бути поховані герої Маріуполя?</strong></p>
<p>&ndash; Справді, ми починали з ідеї створення кладовища і меморіалу саме для героїв Маріуполя. Це було ще на початку літа 2022 року, коли ми почали обмінювати тіла загиблих і розуміли, що дуже багато з них не зможуть бути поховані, бо їхні домівки під окупацією, а частину неможливо опізнати і, звісно, їх треба буде ховати в Києві.</p>
<p>Але потім події розгорталися. Ми розуміли, що ця війна надовго, загиблих буде, на жаль, багато, і ми не маємо права вимагати від влади будівництва тільки меморіалу для азовців і для героїв Маріуполя.&nbsp;</p>
<p>Ми почали діалог з владою щодо будівництва Національного військового меморіального кладовища, яке повинно було почати будуватися ще з 14-го року.&nbsp;</p>
<p>Спочатку в нас начебто налагоджувалася нормальна співпраця. Ми розглядали різні ділянки разом з Міністерством ветеранів. Знайшли в Биківнянському лісі. Було створено візуалізацію. Потім був поданий законопроєкт на розгляд Верховної Ради щодо створення на цьому місці меморіального кладовища. <a href="https://life.pravda.com.ua/society/2023/05/2/254095/">Він був проголосований</a> і переданий президенту на підпис.&nbsp;</p>
<p>І тут у нас почалися непорозуміння з владою. Довгий час <a href="https://www.pravda.com.ua/news/2023/08/4/7414238/">президент не підписував</a> цей закон, а потім через Міністерство ветеранів нам повідомили, що національного кладовища там не буде і будуть розглядатися інші ділянки.&nbsp;</p>
<p>Чому? Сказали, що є певні застереження з боку Інституту національної пам'яті: якщо ми почнемо роботи з облаштування кладовища, можемо наткнутися на залишки репресованих і тоді це затягнеться ще на багато років. Треба буде робити археологію, досліджувати ці місця, виймати рештки&hellip;&nbsp;</p>
<p>Ми це все прекрасно розуміємо. Але коли ми погоджували цю ділянку з Міністерством ветеранів, ті зверталися до всіх належних органів. І навіть Інститут національної пам'яті тоді відписав, що вони не проти.&nbsp;</p>
<p>Чи Інститут національної пам'яті не так зрозумів, чи Міністерство ветеранів неправильно дало запит, але маємо зараз конфлікт.</p>
<p>[BANNER4]</p>
<p><strong>&ndash; Конфлікт між ким і ким?</strong></p>
<p>&ndash; Конфлікт між Міністерством ветеранів, Офісом президента і родинами загиблих захисників. Через те, що, вибачте, морочили голови родинам більше як півтора року, не могли адекватно підійти до розв'язання питання.&nbsp;</p>
<p>Родини обурені. В них вдома зберігаються урни з прахом їхніх загиблих родичів. У нас в патронатній службі зберігається багато урн, які нам повіддавали батьки або навіть побоялися забирати, тому що це дуже важко морально тримати в себе прах своєї дитини або батька.&nbsp;</p>
<p>Є ще так само ряд родин, родичі яких були визнані загиблими без тіла. Захоронення тіла, якого не існує, можна робити тільки на меморіальному кладовищі.&nbsp;</p>
<p>Я не розумію взагалі, в чому така проблема. Збудувати кладовище &ndash; це ж не будувати високоповерхівку або якийсь величезний торговий центр.</p>
<p><strong>&ndash; У вас є відповідь, чому все ж таки? У своїй </strong><a href="https://www.pravda.com.ua/columns/2023/09/7/7418900/"><strong>колонці</strong></a><strong> ви писали, що, можливо, влада не хоче загального військового кладовища, щоб громадськість не була шокована кількістю загиблих захисників.</strong></p>
<p>&ndash; Так, у мене була така думка. Але наразі я бачу, що справа просто в некомпетентності чиновників, у їхній слабкості, в їхній незацікавленості робити щось із такою ініціативою. Це якась, можливо, інституційна неспроможність не чиновників, а цілих міністерств вирішувати такі складні питання.&nbsp;</p>
<div class="image-box image-box_center" style="max-width: 690px;"><img alt="&nbsp;" src="//img.pravda.com/images/doc/6/9/695572c-393502677-236525489422607-2354617111926385799-n.jpg" />
<div class="image-box__caption"></div>
<div class="image-box__author">фото: фейсбук Олени Толкачової</div>
</div>
<p><strong>&ndash; А якась реакція була на ці публікації, на мітинги?</strong></p>
<p>&ndash; Реакція не дуже бурна. Просто родичів запрошують на десяте чи двадцяте обговорення цього питання в Міністерстві ветеранів. Одні й ті самі слова звучать щодо ділянки в Биківні і щодо наступної ділянки, яку зараз пропонують. Обіцяють, що вже навесні ми будемо робити перші поховання.&nbsp;</p>
<p>Це ділянка на Одеській трасі у Фастівському районі, за Південним кладовищем. Це дуже далеко від Києва. Там так само можуть бути різні нюанси з будівництвом, можуть бути проти екологи, дуже багато факторів проти. Влада, не розбираючись, швиряє нас з однієї земельної ділянки на іншу.&nbsp;</p>
<p>Родичі просто уже стоять на тому, що обрали в Биківні, і будуть боротися до кінця. А ми будемо їм, звичайно, в цьому допомагати. Бо в них більше нема на кого спертися в цій проблемі.</p>
<p><strong>&ndash; Ви можете назвати приблизну кількість людей, які зараз вимагають від влади вирішити це питання?</strong></p>
<p>&ndash; Це більше ніж півтори тисячі людей, якщо рахувати по членах цих громадських організацій, які підписували звернення.</p>
<p>Кажуть, що кожне життя має значення. Кожна родина, кожен голос, який просить, він так само має значення.</p>
<p>[UPCLUB]</p>
<h2 style="text-align: center;">"Донати впали, ми вже лікуємо хлопців у борг"</h2>
<p><strong>&ndash; Поговоримо про систему відновлення військових державою. В чому найболючіші точки співпраці держави, патронатної служби або приватних клінік? Де механізми не працюють?</strong></p>
<p>&ndash; З 2014-го року ми зробили висновки і почали працювати по схемі, коли ми повністю довіряємо лікування державним клінікам. Наприклад, лікарня Мечникова робить просто геніальні операції. І в нас хірурги, які займаються бойовою травмою, реально найкращі у світі.&nbsp;</p>
<p>Але після операцій не буде нормального результату, якщо не займатися реабілітацією &ndash; посилено, довго і якісно. І от таких реабілітаційних центрів державі не вистачає. Не вистачає відсотків на 90.&nbsp;</p>
<p>В основному ця проблема лягає на приватні заклади. Ті приватні реабілітаційні центри, які (<em>до повномасштабного вторгнення &ndash; УП</em>) займалися важкими травмами, спинальними, нейротравмами &ndash; ми продовжуємо з ними співпрацювати. А подібних державних реабілітаційних центрів для таких травм не існує. В тих, що є, якість на нижчому рівні.&nbsp;</p>
<p>Зараз будується багато реабілітаційних центрів, але коли вони побудуються, запустяться і де ви знайдете туди спеціалістів &ndash; це все питання часу.</p>
<p><mark>У зв'язку з тим, що впали донати, ми вже лікуємо наших хлопців у борг.</mark> Звичайно, нас ніхто не виганяє, але елементарні речі, як комунальні послуги, заробітна плата лікарям, харчування &ndash; їх потрібно постійно оплачувати.</p>
<p>Ми звернулися до Національної служби здоров'я, щоб вони переглянули списки реабілітаційних центрів, які успішно займаються з хлопцями, і підписали з ними договори, щоб ми могли працювати далі.&nbsp;</p>
<p>Це б дало можливість отримувати якісну реабілітацію всім військовослужбовцям. Щоб був якийсь маршрутер, який одразу після військового шпиталю направляв саме в ті реабілітаційні центри.</p>
<p>Думаю, що відсотків 70 з тих хлопців, яким у лікарнях кажуть, що вони не будуть ходити, після цих реабілітаційних центрів починають ходити. Але чомусь Національна служба здоров'я вважає, що пакети окремо для військових не повинні існувати у воюючій країні. Бо це позиція МОЗ.</p>
<p><strong>&ndash; А як вони це пояснюють?</strong></p>
<p>&ndash; Що всі люди рівні, і Національна служба здоров'я, і МОЗ зараз борються за якість лікування, а не за що попало, як вони говорять. Вони відповіли, що є багато постраждалих цивільних від бойових дій.</p>
<p>Але я не бачу логіки в цьому, бо цивільна людина, вона може обрати собі будь-який реабілітаційний заклад для лікування. Цивільній людині набагато легше виїхати за кордон. У цивільної людині є можливість заробити кошти на лікування.&nbsp;</p>
<p>Ні для кого ж не секрет, що зараз у відсотковому співвідношенні більше навантаження на систему охорони здоров'я іде саме від військових. І як це &ndash; не дати можливість підключати до НСЗУ приватні заклади, які успішно лікують і мають високий результат? Чому військовий, який ризикує своїм життям, отримує страшні поранення, залишається без ніг, без рук, сліпий &ndash; чому він не має права на високоякісне лікування й реабілітацію в приватних клініках?</p>
<div class="image-box image-box_center" style="max-width: 1680px;"><img alt="&nbsp;" src="//img.pravda.com/images/doc/a/9/a9ec569-7bf122d-lar-2871.jpg" />
<div class="image-box__caption"></div>
<div class="image-box__author">фото: Дмитро Ларін</div>
</div>
<p><strong>&ndash; А ви не пробували напряму говорити, наприклад, із власниками приватних клінік?</strong></p>
<p>&ndash; У плані чого? Зараз клініки, з якими ми працюємо, працюють собі в мінус. Договори з ними укладені на дуже паритетних умовах. Є величезні знижки і є клініки, які самі знаходять благодійні фонди, які покривають лікування бійців.&nbsp;</p>
<p>Крім того, ми запрошували на нараду директорів цих клінік разом із НСЗУ для того, щоб добитися від НСЗУ якогось позитивного результату, і не отримали його. Навпаки, перед нами фактично зачинили двері.</p>
<p><strong>&ndash; Як це виглядало?</strong></p>
<p>&ndash; Остання нарада була дуже емоційною з боку двох заступниць Наталі Гусак, керівниці НСЗУ. Вони майже трусилися, коли ми в черговий раз просили в них зробити окремі пакети для військовослужбовців, бо у військовослужбовців своя специфіка лікування.&nbsp;</p>
<p>Підвищеним тоном сказали: "Як ви можете взагалі таке просити, коли у нас всі люди рівні, і у нас дуже багато поранених цивільних, які так само отримали по факту бойову травму".</p>
<p>Для мене це був шок.</p>
<p>[BANNER5]</p>
<p><strong>&ndash; Минулого року, коли поверталися азовці з полону, вони були всі в дуже складному фізичному стані. Наскільки пам'ятаю, було в тому числі багато запитів з боку іноземних держав вивезти людей на лікування. Це зараз працює чи ні?</strong></p>
<p>&ndash; Дуже рідко. Тому що там немає того високого рівня лікування, яке є в Україні. У них немає таких специфічних спеціалістів. Так само з протезуванням. З протезуванням у нас в Україні все набагато краще зараз, ніж у світі, тому що 10 років досвіду дають про себе знати.&nbsp;</p>
<p>Я дуже часто зустрічаю в клініках іноземних лікарів &ndash; вони приїжджають, щоб навчитися протезуванню, хірургії, реконструктивній хірургії. Тому немає сенсу вивозити за кордон.</p>
<p><strong>&ndash; З тих людей, які минулого року повернулися з полону, пройшли реабілітацію, чи багато вже воюють?</strong></p>
<p>&ndash; Так, багато. Вони зараз у 12-ій бригаді "Азов" &ndash; не всі, але думаю, що відсотків 90 повернулися. Навіть хлопці на протезах повернулися. Ті, хто зовсім не можуть брати участь у бойових операціях, стали інструкторами, медиками.</p>
<h2 style="text-align: center;">"Було страшно дивитися, як моя дитина шукає серед загиблих хлопців у пакетах своїх друзів"</h2>
<p><strong>&ndash; Я знаю, що ваша робота, зокрема, полягає в тому, щоб повідомляти погані новини родинам. Дуже часто навіть командири або побратими відмовляються це робити, а саме ви повідомляєте родинам про загибель їхнього чоловіка, сина.</strong></p>
<p>&ndash; Так, це було з 2014 року. Потім ще двоє дівчат, які ще з 2014 року працюють, перейняли в мене цю роботу.</p>
<p>Я розумію, що, можливо, по морально-етичним нормам треба, щоб це робив командир, але вибивати командира з емоційного стану&hellip; Я зрозуміла, що чоловікам дуже складно це робити.</p>
<p><strong>&ndash; Скільки зараз людей працює в патронатці?</strong></p>
<p>&ndash; Під 50 людей. Це здебільшого родичі тих, хто воює, або родичі загиблих, або родичі тих, хто в полоні. Тільки зараз почали трішки доєднуватися дівчата, які не мають відношення до азовської родини, до азовського руху.</p>
<p><strong>&ndash; Що найважче в роботі патронатної служби і у вашій особисто роботі?</strong></p>
<p>&ndash; Робота з батьками загиблих, повідомлення про загибель &ndash; оце саме складне.</p>
<p><strong>&ndash; В тому числі опізнання тіл&hellip;</strong></p>
<p>&ndash; Це, можна сказати, на другому місці. Неможливо описати емоції, які відчуваєш, особливо, коли знаєш всіх цих хлопців. Ми шукали своїх друзів у перші обміни тілами. Потім до цього ще долучилась моя дочка.</p>
<p><strong>&ndash; Скільки їй років?</strong></p>
<p>&ndash; Їй вже зараз 21 рік, вона навчається в медичному університеті в Києві. Але вона з 14 років була в таборі "Азовець". І дуже багато друзів, з якими вона була в таборі, були в Маріуполі. Серед них є і загиблі, і ті, що в полоні.&nbsp;</p>
<p>Мені було страшно дивитися, як моя дитина шукає серед загиблих хлопців у пакетах своїх друзів. Це було жахливо. Звичайно, це не зрівняється з емоціями, які переживають батьки, але все одно це страшно. Коли ти розумієш, що вже твої діти втягнуті, задіяні у війні, це жах якийсь&hellip;</p>
<div class="image-box image-box_center" style="max-width: 1680px;"><img alt="&nbsp;" src="//img.pravda.com/images/doc/d/5/d596822-5b70db6-lar-2754.jpg" />
<div class="image-box__caption"></div>
<div class="image-box__author">ФОТО: ДМИТРО ЛАРІН</div>
</div>
<p><strong>&ndash; Як особисто ви себе підтримуєте в цих складних умовах?</strong></p>
<p>&ndash; В першу чергу &ndash; родина. В другу чергу &ndash; антидепресанти (<em>сміється &ndash; УП</em>). І друзі, азовці, які оточують. Ми просто вже не уявляємо свого життя без цього військового побратимства &ndash; воно реально підтримує.</p>
<h2 style="text-align: center;">"Є зосередженість держави на війні, але немає зосередженості на людині"</h2>
<p><strong>&ndash; Військові повертаються до Києва і бачать, що тут суспільство відірване від реалій війни. Може виникнути образа, яка накопичується, і в якийсь момент вибухне, якщо не зробити висновки зараз і сьогодні. Ви відчуваєте таке серед побратимів?</strong></p>
<p>&ndash; Так. Я починаю цього боятися. Я просто не можу представити собі, коли буде демобілізація, навіть якщо вона буде хвилями, все одно це буде великий влив військових демобілізованих. І вони будуть шукати&hellip;</p>
<p><strong>&ndash; Підтримку.</strong></p>
<p>&ndash; Не просто підтримку. Вони будуть шукати вдячності. Це перше, що вони захочуть відчути, коли повернуться з війни. Вдячність.</p>
<p><strong>&ndash; Як має виглядати ця вдячність військовим?&nbsp;</strong></p>
<p>&ndash; В першу чергу, це демонстрація поваги від самої держави. Люди будуть дивитися, як поводить себе держава, і будуть копіювати це, робити так само.&nbsp;</p>
<p>Зараз ставлення держави до військових, до ветеранів &ndash; ніяке. Я не можу сказати, що воно погане, але воно ніяке. І так само будуть ставитися і люди.&nbsp;</p>
<p><strong>&ndash; Ми зрозуміли, що це питання, які пов'язані з НСЗУ, це питання військових кладовищ. Які ще?</strong></p>
<p>&ndash; Наприклад, питання, пов'язані з допомогою родинам загиблих. Це дуже важливо.&nbsp;</p>
<p>Держава повинна показати, що вона готова допомогти, навіть попри те, що у родини не вистачає якихось документів.&nbsp;</p>
<p>Знову ж таки, ми повертаємося до соціальних служб, коли родина звертається і її ставлять у чергу з усіма громадянами.&nbsp;</p>
<p>В тому ж ЦНАПі (<em>Центрі надання адміністративних послуг &ndash; УП</em>), в соціальній службі повинен бути окремий відділ, який займається ветеранами, родинами загиблих і який шукає способи допомогти. А не який шукає способи, як відмовити у виплаті &ndash; бо це ж величезні 15 мільйонів.&nbsp;</p>
<p>Іноді таке враження складається, що соціальні працівники свої гроші виплачують цим родинам. Так вони себе поводять.&nbsp;</p>
<p>Повинна постійна робота вестися з людьми, яких держава набирає на роботу з ветеранами. Вони повинні розуміти.</p>
<p>А зараз у нас якийсь дивний вакуум. Є зосередженість держави на війні, але немає зосередженості держави на людині. Просто її немає.&nbsp;</p>
<p>От різні чиновники їздять домовлятися про зброю, про гроші, але ніхто не їздить і не просить за людей &ndash; за тих військових, без яких ваша зброя і гроші нікому будуть не потрібні. Бо головна зброя армії &ndash; це людина, це військовий.</p>
<p><strong>&ndash; А що вони мають просити щодо військових, коли їдуть за кордон? Навчання?</strong></p>
<p>&ndash; Навчання, реабілітація, допомога родинам. Цікавитися новими методами лікування, новими програмами для родин загиблих.&nbsp;</p>
<p>Коли боєць йде на війну, він, повірте, буде мати набагато краще ККД, якщо він буде знати, що у разі його загибелі родина не залишиться сам на сам зі своїм горем. Що в разі поранення він буде пролікований, отримає всі необхідні соціальні підтримку й гарантії, без боротьби, без руганіни в чергах&hellip;</p>
<p><strong>&ndash; &hellip;без бюрократії</strong>&hellip;</p>
<p>&ndash; Так. Військовослужбовцю мають демонструвати, що тут його раді бачити.&nbsp;</p>
<p>Чим можна допомогти за кордоном? Це медичне обладнання, нові медичні розробки по лікуванню, психологічна підтримка. Взагалі нам дуже бракує спеціалістів у військовій психології та психології загалом.</p>
<p>В нас небагато психологів, які готові працювати з військовою травмою. Ізраїль, Сполучені Штати дають таку можливість. Відправляти до них якомога більше спеціалістів. Відправляти на навчання соцпрацівників, які потім будуть спілкуватися з військовими.&nbsp;</p>
<p>На це не потрібно жаліти коштів. З цими людьми потрібно працювати, збільшувати їм заробітну плату. Вони не будуть за 3 тисячі гривень спілкуватись з пораненим, від якого метровий перегар і він не може пояснити, що йому треба.</p>
<h2 style="text-align: center;">"Цивільні в нашому суспільстві скоро стануть меншістю"</h2>
<p><strong>&ndash; Ми почали розмову зі ставлення до військових. Не так давно була ситуація, коли </strong><a href="https://www.pravda.com.ua/news/2023/11/2/7426892/"><strong>побили військового</strong></a><strong>, і він помер у лікарні. Як таких ситуацій уникати в майбутньому? Що потрібно вивчити суспільству та державі?&nbsp;</strong></p>
<p><strong>У нас є міністерство ветеранів, але протягом більше як 18 місяців повномасштабної війни я не чула від них про якісь ініціативи, спрямовані на те, щоби полегшити життя військових.&nbsp;</strong></p>
<p><strong>У чому найважливіші проблеми?</strong></p>
<p>&ndash; Мені здається, що це пропаганда, яка повинна бути нон-стоп. Повинно бути роз'яснення від психологів, як приймати військового, коли він іде у відпустку.&nbsp;</p>
<p>Звичайно, це дивно &ndash; вчити суспільство поваги до військових. Взагалі це велика прогалина, яка зараз з'явилась, і цю проблему ніхто не вирішує. А цим повинні займатися Міністерство ветеранів, військовий омбудсмен. Я так розумію, що його в Україні не існує.&nbsp;</p>
<p>Я не бачила, щоб, наприклад, при Офісі президента була людина, яка займається захистом прав військових. Це дуже дивно.</p>
<p><strong>&ndash; Вважаєте, потрібний окремий військовий омбудсмен? Якими питаннями він мав би зайнятися?&nbsp;</strong></p>
<p>&ndash; Є Міністерство ветеранів, воно займається військовими в статусі ветерана. А хто займається захистом прав діючих військовослужбовців?&nbsp;</p>
<p>Іноді, мені здається, що суспільство взагалі не розуміє, що скоро більша частина цього суспільства &ndash; це і будуть ветерани і військові.&nbsp;</p>
<p>І тут проблема може повернутися по-іншому &ndash; як цивільному інтегруватися в суспільство з військовими? Бо ви (<em>цивільні &ndash; УП</em>) скоро будете меншістю.&nbsp;</p>
<p>Не треба вигадувати велосипед. Є проста повага, як завжди була повага до ветеранів. Так, то були ветерани Другої світової війни, але цей культ ветерана в здоровому сенсі повинен існувати &ndash; інакше буде біда.&nbsp;</p>
<p>Іноді мені хочеться включити "Рембо" чиновникам &ndash; щоб вони просто сиділи й сутками його дивились (<em>у фільмі розкривається проблема адаптації ветерана В'єтнамської війни в американському суспільстві &ndash; УП</em>).</p>
<p>Може, до них так дійде, що вони повинні зараз ставити в пріоритет.&nbsp;</p>
<p><em><strong>Севгіль Мусаєва, УП</strong></em></p>]]></content:encoded>
<guid>https://www.pravda.com.ua/rus/articles/2023/11/8/7427712/</guid>

</item>

<item>
<title>Динозавры отдыхают. О чем рассказывают скелеты и отпечатки животных в центре Киева</title>
<link>https://www.pravda.com.ua/rus/podcasts/6452744ecd398/2023/11/7/7427635/</link>

<category>Статьи</category>
<dc:creator>Украинская правда</dc:creator>





<pubDate>Tue, 07 Nov 2023 18:06:38 +0200</pubDate>
<description></description>



<guid>https://www.pravda.com.ua/rus/podcasts/6452744ecd398/2023/11/7/7427635/</guid>

</item>

<item>
<title>"Они учат нас быть членом ЕС". Заместитель министра экономики Соболев о плане Украины на 50 миллиардов евро</title>
<link>https://www.epravda.com.ua/rus/publications/2023/11/7/706318/</link>

<category>Статьи</category>
<dc:creator>Дана Гордийчук</dc:creator>





<pubDate>Tue, 07 Nov 2023 15:27:04 +0200</pubDate>
<description>Финансовая стабильность страны в последующие годы зависит от того, удастся ли заручиться поддержкой ЕС в размере 50 млрд евро. Заместитель министра экономики Алексей Соболев объясняет, что должна сделать власть для этого. (укр.)</description>



<guid>https://www.epravda.com.ua/rus/publications/2023/11/7/706318/</guid>

</item>

<item>
<title>Что получит ЕС от членства Украины: три аргумента в сфере экологии</title>
<link>https://www.eurointegration.com.ua/rus/articles/2023/11/7/7172927/</link>

<category>Статьи</category>
<dc:creator>Украинская правда</dc:creator>





<pubDate>Tue, 07 Nov 2023 10:58:38 +0200</pubDate>
<description>Активное гражданское общество Украины, работающее в сфере окружающей среды и изменения климата, станет важным локомотивом продвижения зеленых реформ на уровне ЕС. (укр.)</description>



<guid>https://www.eurointegration.com.ua/rus/articles/2023/11/7/7172927/</guid>

</item>

<item>
<title>На рынке электроэнергии образовалась цепь долгов на 60 миллиардов гривен. Что с ней делать?</title>
<link>https://www.epravda.com.ua/rus/publications/2023/11/7/706291/</link>

<category>Статьи</category>
<dc:creator>Украинская правда</dc:creator>





<pubDate>Tue, 07 Nov 2023 08:48:07 +0200</pubDate>
<description>Низкая платежная дисциплина и разрешение от властей не платить за электроэнергию привели к формированию огромных долгов. Простого решения нет, один из вариантов – поднятие тарифа. (укр.)</description>



<guid>https://www.epravda.com.ua/rus/publications/2023/11/7/706291/</guid>

</item>

<item>
<title>20 новорожденных еженедельно и 20-30 прилетов ежедневно. Как сейчас живет деоккупированный Херсон и окрестности</title>
<link>https://life.pravda.com.ua/society/2023/11/6/257461/</link>

<category>Статьи</category>
<dc:creator>Павел Коробчук</dc:creator>





<pubDate>Tue, 07 Nov 2023 07:19:07 +0200</pubDate>
<description>Как местным удалось пережить оккупацию? Как и какими надеждами они живут сейчас? (укр.)</description>



<guid>https://life.pravda.com.ua/society/2023/11/6/257461/</guid>

</item>

<item>
<title>Секретные письма Генштаба и интервью из-за решетки. Что происходит в тайном деле Червинского</title>
<link>https://www.pravda.com.ua/rus/articles/2023/11/7/7427529/</link>

<category>Статьи</category>
<dc:creator>Украинская правда</dc:creator>


<enclosure url="https://img.pravda.com/images/doc/6/6/661dd2e-chervinski.jpg" type="image/jpeg" length="537253"/>


<pubDate>Tue, 07 Nov 2023 05:30:00 +0200</pubDate>
<description>У квітні 2023 "Українська правда" опублікувала матеріал про те, як кілька українських військових і силовиків організували операцію з викрадення військового літака з Російської Федерації.  
Ця операція не завершилась успіхом.</description>


<content:encoded><![CDATA[<p><em>У квітні 2023 "Українська правда" опублікувала матеріал про те, як кілька українських військових і силовиків організували </em><a href="https://www.pravda.com.ua/articles/2023/04/20/7398609/"><em>операцію з викрадення військового літака</em></a><em> з Російської Федерації.</em><br /><strong></strong></p>
<p><em>Ця операція не завершилась успіхом. У липні 2022 на аеродром, де чекали російського пілота-втікача, замість нього прилетіли ворожі ракети, поранивши захисників, вбивши командира військової частини та зруйнувавши злітну смугу й техніку. Російська пропаганда гордовито звітувала, як обіграла українську розвідку.</em></p>
<p><em>Але найбільш вражаючим наслідком цієї, безумовно, ризикової й зухвалої операції була кримінальна справа на її учасників. І не в Москві, як можна було би подумати, а в Києві.</em></p>
<p><em>Служба безпеки України відкрила кримінальне провадження за статтями </em><a href="https://www.pravda.com.ua/news/2023/04/20/7398692/"><em>"державна зрада" і "перевищення влади"</em></a><em>, покарання за якими сягає довічного ув'язнення.</em></p>
<p><em>На момент, коли УП розповіла цю історію, в справі не було офіційних підозрюваних. Хоча вже тоді версія слідства схилялась до того, що її головним фігурантом стане військовий Сил спеціальних операцій, колишній співробітник Головного управління розвідки Роман Червінський. Він </em><a href="https://www.pravda.com.ua/news/2021/12/3/7316208/"><em>став відомим</em></a><em> ще в 2020-му під час конфлікту з Офісом президента через так званий </em><a href="https://www.pravda.com.ua/news/2020/08/18/7263339/"><em>"вагнергейт"</em></a><em>.&nbsp;</em></p>
<p class="hl3"><strong><em>Читайте також: </em></strong><a href="https://www.pravda.com.ua/articles/2023/04/20/7398609/"><strong><em>Рейс Ростов &ndash; Кропивницький. Як українські військові вербували російського пілота, а отримали справу від СБУ</em></strong></a></p>
<p><em>"Українська правда" опублікувала історію про спробу викрадення літака 20 квітня 2023-го. На той момент слідство тривало вже 8 місяців.</em></p>
<p><em>Вже наступного дня після виходу матеріалу, який, за даними УП, викликав бурхливу реакцію керівництва СБУ, Червінському офіційно </em><a href="https://www.pravda.com.ua/news/2023/04/21/7398885/"><em>оголосили підозру</em></a><em> в перевищенні влади. Причому заочно. Ще за три дні його </em><a href="https://www.pravda.com.ua/news/2023/04/24/7399172/"><em>затримали</em></a><em> й </em><a href="https://www.pravda.com.ua/news/2023/04/25/7399396/"><em>арештували</em></a><em>.</em></p>
<p><em>Слідство стверджує, що нібито самовільні дії Червінського призвели до ракетного обстрілу аеродрому. Голова СБУ Василь Малюк </em><a href="https://www.pravda.com.ua/news/2023/04/21/7398885/"><em>особисто назвав ексрозвідника</em></a><em> "негідником, який діяв на власний розсуд".</em></p>
<p><em>Сам же Червінський від початку називав свій арешт помстою за "вагнергейт" і політично мотивованим переслідуванням. Він відкидав звинувачення в "самовільних діях".</em></p>
<p><em>Пів року по тому Червінський залишається в ізоляторі. Засідання суду весь цей час відбувались у </em><a href="https://www.pravda.com.ua/news/2023/04/25/7399352/"><em>закритому режимі</em></a><em>. При цьому, за словами адвокатів, у справі хоч і є документи під грифом "секретно" та інформація про військових, але таємні матеріали в суді жодного разу не досліджували.</em></p>
<p><em>Наскільки обґрунтованим був арешт розвідника, суспільству не пояснювали. Вся інформація про справу обмежувалась офіційними прессрелізами Служби безпеки. Почути її від обох сторін у рівному суді було неможливо.</em></p>
<p><em>"Українська правда" передала Червінському запитання. Він відповів на них частково. Інші редакція поставила захисникам ексрозвідника. А також дослідила окремі матеріали справи, які щонайменше ставлять під сумнів те, наскільки аргументованою є офіційна позиція слідства.&nbsp;</em></p>
<p>[BANNER1]</p>
<h2 style="text-align: center;">Таємничі листи Генштабу. Чи мав Червінський право проводити операцію?</h2>
<p>Червінський від початку стверджував, що мав погодження на операцію. Він запевняє, що проводив її не сам, а за участю представників СБУ та Повітряних сил. Тоді як слідство покладає всю провину лише на Червінського.</p>
<p>За словами захисту, розвідники отримали санкцію безпосередньо від главкома Валерія Залужного. Але доказів цьому не збереглось.&nbsp;</p>
<p>УП ознайомилась із поясненнями Віктора Ганущака, колишнього заступника командувача Об'єднаних сил, який долучався до операції. Свою версію подій він офіційно виклав під запис захисту. Ганущак теж каже про наради та доповіді, зокрема на найвищому рівні.</p>
<p><em>"Червінський підготував доповідь у паперовому вигляді&hellip; Я в свою чергу доповів дані матеріали головнокомандувачу ЗС Залужному&hellip; Головнокомандувач надав усну вказівку командувачу ВПС (Повітряних сил &ndash; УП) щодо участі в заходах",</em> &ndash; згадує військовий весну 2022-го.</p>
<p>Він називає ще кілька аналогічних доповідей чи листів на Генштаб, описує робочу групу за участю різних відомств:</p>
<p><em>"Як я розумію, дана операція фактично була ініційована СБУ. Про дану операцію доповідалось&hellip; до вищого керівного складу СБУ".</em></p>
<p>У матеріалах справи є опосередкований доказ санкції від Генштабу. В липні 2022-го Служба безпеки офіційно відрядила одного зі своїх співробітників до групи, яка виманювала російський літак.</p>
<p><strong>Це відрядження оформили на підставі листа Залужного від 11 червня 2022 року. УП вперше публікує його.</strong></p>
<div class="image-box image-box_center" style="max-width: 690px;"><img alt="&nbsp;" src="//img.pravda.com/images/doc/1/b/1b412d7-386449104-639856168304568-3806594529564140531-n.jpg" />
<div class="image-box__caption"><em>Оформлюючи відрядження працівника СБУ, який брав участь в операції з літаком, його керівництво згадало про лист главкома Валерія Залужного</em></div>
<div class="image-box__author"></div>
</div>
<p>Цей документ офіційно підтверджує й те, що участь в операції брала Служба безпеки, яка тепер її розслідує.</p>
<p>Слідство навіть допитало колишнього голову СБУ Івана Баканова. Він підтвердив, що знав про операцію, але нібито на останньому етапі доручив її зупинити.</p>
<p>Валерія Залужного наразі не допитували. Однак у матеріалах є таємничий лист від главкома, який наразі не бачили навіть захисники Червінського.</p>
<p><em>"Одного разу прокурор у судовому засіданні заявив, що у нього є лист від Залужного", &ndash; </em>розповідає УП адвокат Віктор Василюк.</p>
<p>У цьому листі Залужний підтвердив: про операцію знав, учасники до нього звертались. Але главком нібито заперечує будь-які свої погодження.</p>
<p><em>"Прокурор цей лист оголошував, але сказав, що надати його не може, бо це секретна інформація"</em>, &ndash;&nbsp;додає захисник.</p>
<p>[BANNER2]</p>
<h2 style="text-align: center;">Чи винуватий Червінський в обстрілі? Доленосні експертизи&nbsp;</h2>
<p>За рік після невдалої операції Червінського Головне управління розвідки з подачі працівника поліції провела аналогічну, <a href="https://www.pravda.com.ua/news/2023/08/23/7416758/">але вже успішну</a>. Російський пілот у співпраці з українськими органами <a href="https://www.pravda.com.ua/news/2023/09/5/7418492/">перегнав ворожий вертоліт Мі-8</a>.</p>
<p>Операції розвідки завжди мають ризик зірватись. То ж чим, на думку слідства, історія Червінського була настільки відмінною?</p>
<p>СБУ стверджує, що обстріл аеродрому, а значить, поранення військових і пошкодження техніки, були наслідками саме дій Червінського. Тяжкими наслідками.</p>
<p>І тут виникає просте запитання: яким чином слідство може обґрунтувати цей зв'язок?</p>
<p>Адже для цього потрібно довести, що росіяни вирішили запустити ракету саме через операцію Червінського. І справа не лише в тому, що йшов уже 6-ий місяць повномасштабної війни і ворог атакував міста по всій країні, а той самий аеродром уже був обстріляний раніше. Річ у тім, що слідство зобов'язане підкріплювати конкретними доказами будь-яке, навіть очевидне припущення.</p>
<p><em>"У справі є дві військові експертизи, дуже схожі, висновки ідентичні,</em> &ndash; розповідає адвокат Сергій Лисенко. &ndash; <em>Вони сам текст засекретили під грифом "для службового користування", нам і суду надають лише висновки".</em></p>
<p>УП неодноразово чула від адвокатів, які захищають військових у кримінальних справах, що в країні існує мало не один-єдиний спеціаліст, який підписує військові експертизи для слідства в таких чутливих історіях. Мова про впливового і вже багаторічного директора Київського науково-дослідного інституту судових експертиз <a href="https://www.pravda.com.ua/news/2021/09/21/7307933/">Олександра Рувіна</a>.</p>
<p>[BANNER3]Насправді кваліфікацію військового експерта мають 15 осіб, але більше як половина з них працюють під керівництвом Рувіна. І у справі Червінського доленосні висновки підписав все той же КНДІСЕ.&nbsp;</p>
<p>Один із висновків був зроблений ще до розголосу про операцію в "Українській правді" і лежав напоготові. А другий зробили вже після вручення підозри.</p>
<p>За словами адвоката, експертиза встановлює три факти:</p>
<ul>
<li aria-level="1">мала місце <em>розвідувальна операція</em>, проводити які дозволяється лише Головному управлінню розвідки та Службі зовнішньої розвідки, а всім іншим &ndash; за спеціального погодження, тоді як захист вважає це <em>контррозвідувальним заходом</em>, типовим для СБУ;</li>
<li aria-level="1">організував операцію саме Роман Червінський;</li>
<li aria-level="1">спланували її недостатньо якісно, через що сталась ракетна атака, а погана організація безпосередньо призвела до тяжких наслідків.</li>
</ul>
<p><em>"Всі свідки, які дають нам пояснення, кажуть, що операцію ініціювала та проводила СБУ в рамках контррозвідувального заходу. А експерт це називає розвідувальною операцією", </em>&ndash; додає Лисенко.</p>
<p>[UPCLUB]</p>
<h2 style="text-align: center;">Чи неупереджене слідство в справі Червінського? Відповіді Червінського</h2>
<p><em>Роман Червінський передав з ізолятора рукописні відповіді на запитання УП. Далі наводимо його пряму мову.</em></p>
<p><strong>&ndash; Романе, пройшло пів року після вашого затримання. Що відбувалось за цей час, чи рухається слідство?</strong></p>
<p>&ndash; Протягом останніх 6 місяців жодних слідчих дій зі мною і взагалі не відбувається. Всі ініціативи сторони захисту ігноруються слідчим СБУ, прокуратурою та судом. Слідство затягується умисно через відсутність будь-яких доказів моєї вини, окрім допиту Баканова, який сам себе спростовує, та інших заплутаних допитів військовослужбовців,&nbsp;отриманих під тиском і вже спростованих.&nbsp;</p>
<p>Кожного разу, коли продовжується моє утримання під вартою, до суду надаються одні й ті самі матеріали, нічого нового немає, тобто розслідування не проводиться.&nbsp;</p>
<p>Суди і слідчі відмовляють стороні захисту в допитах певних свідків, а потім ухвалюють рішення, що для допиту цих самих свідків потрібно продовжити терміни розслідування.</p>
<p><strong>&ndash; Давайте пригадаємо 20-ті числа квітня. На той момент справі було вже 8 місяців. Але після виходу матеріалу УП про цю історію СБУ різко активізувалась. Як тоді розвивались події? Чому вам вручили підозру й лише за кілька днів після цього затримали? Чи намагались ви сховатись від правоохоронців?</strong></p>
<p>&ndash; Згідно з наявною в мене інформацією, саме через мою відкриту заяву у вашому виданні слідство по вказівці ОП активізувалось і одразу вручило мені підозру. Вручили через мою дружину, з метою мого затримання та утримання під арештом.</p>
<p>Я не переховувався у жодному разі. Проживав у санаторії під власним ім'ям поблизу міста Кам'янець-Подільський, де я народився і де проживають мої близькі.</p>
<p><strong>&ndash; Весь цей час чи спілкувалось з вами командування ССО або керівники тих оперативників, які були залучені до операції? Чи готові вони вас підтримувати в суді або публічно?&nbsp;</strong></p>
<p>&ndash; Мій арешт є спробою тиску на моїх колег по ССО і співробітників СБУ, які започаткували та ініціювали дану операцію. На співробітників СБУ тиск здійснюється, щоб приховати факт того, що дана операція була ініційована з боку СБУ.&nbsp;</p>
<p>Це наглядно видно з того, що допити майже всіх співробітників СБУ протирічать один одному. Чим вища посада, тим більше відмежовування від операції. Чим нижча посада, тим більше співробітник щирий і йому немає що приховувати, я вдячний таким офіцерам СБУ. Крім того, мені сприяла доля служити з такими офіцерами, як Ганущак В.І. та С. Юрій.</p>
<p>[BANNER4]Слідчі СБУ фальсифікують матеріали для створення у суду, експертів, свідків (у тому числі Залужного) враження того, що саме в результаті моїх дій відбувся обстріл аеродрому "К" <em>("Канатове" на Кіровоградщині &ndash;&nbsp;УП),</em> а не через його активне використання під час бойових дій.</p>
<p>Зокрема, слідчі в офіційних документах вказують, що саме для проведення операції на аеродромі зосередилися військовослужбовці. А я, знаючи це, повідомив військових РФ про це зосередження, що спричинило обстріл.</p>
<p>Проте, згідно зі свідченнями командира військової частини, начальника штабу, начальника польотів аеродрому "Канатове" та листом командування ПВК "Центр", жодного зосередження на аеродромі для зустрічі літака не відбувалось.</p>
<p>Відповідно до показів Бойка Є. <em>(цивільний ІТ-івець, який був ініціатором операції &ndash; УП)</em>, саме він як особа, залучена Службою безпеки до операції, перебував на зв'язку з пілотом РФ, жодної інформації про аеродром не повідомляв, а тим більше про зосередження військовослужбовців.</p>
<p>Дивно, що мене у цьому звинувачують. Адже я сам був на цьому аеродромі і не міг провокувати обстріл щодо самого себе.</p>
<p>Повідомлення ворожій стороні про зосередження військовослужбовців під час війни &ndash; це ознака злочину "державна зрада". І представники СБУ дуже хотіли б це довести, але їм відомо, що я цього не робив. І за 1,4 роки розслідування вони не знайшли жодної ознаки державної зради в моїх діях.&nbsp;</p>
<p>Мені дуже неприємно, що, незважаючи на те, скільки було мною зроблено для перемоги над Росією у цій війні, дехто намагається говорити і доводити шляхом фальсифікації, що я зраджую Україну. Такі люди забувають минуле, нашу історію, тому майбутнє у них невизначене.</p>
<p>[BANNER5]</p>
<p><strong>&ndash; &#8203;&#8203;Ваша робота не передбачає зайвої публічності, але після "вагнерейту" ви стали відомим. У мережі ширяться чутки, що ви мали стосунок до таких операцій, як вбивство "Гіві" та "Мотороли". Що ви можете розповісти про свої попередні операції, в які були залучені? Які були ваші головні успіхи?</strong></p>
<p>&ndash; У період свого життя з кінця 2015 року я мав честь проходити службу в СБУ, а потім в ГУР МОУ в підрозділах, які здійснювали подібні операції. Будучи керівником, відповідав за скерування та проведення таких заходів. "Гіві" та "Моторола" &ndash; це одні з успішних проведених операцій з ліквідації терористів. Були й низка інших, не менш значимих, проте якщо ворог поки про них не згадує, говорити не варто.</p>
<p>Були й операції, про які можна сказати. Такі як доставка важливого свідка збиття Boeing МН17 <a href="https://www.pravda.com.ua/news/2019/12/3/7233718/">Володимира Цемаха</a>, знищення ворожих танків на одному з напрямків "ДНР", участь у виманюванні одіозної танкістки "<a href="https://www.pravda.com.ua/news/2019/12/22/7235588/">ДНР" під позивним "Ветерок"</a>, проводилися успішні заходи і після початку повномасштабної війни в 2022 році.</p>
<p>Мені дуже прикро згадувати, що ми були причетні до затримання відомих <a href="https://www.pravda.com.ua/news/2018/03/15/7174671/">Володимира Рубана та Надії Савченко</a>, які просували&nbsp;&ndash; і це гідно задокументовано під відео &ndash; мінометний обстріл урядового кварталу столиці України. Пройшло 5 років, ці <a href="https://www.pravda.com.ua/news/2021/11/29/7315639/">люди на свободі</a>.&nbsp;</p>
<p>Я ж намагався взяти участь у корисній операції, важливій для нашої перемоги, і вже 6 місяців під вартою, а суд не може зрозуміти ніяк, де ж правда.&nbsp;</p>
<p><em>Такі дії сприяють недовірі до СБУ всередині ЗСУ. А також зменшують рівень мотивації до участі в обороні країни звичайних громадян.&nbsp;</em></p>
<p><em>Проте я впевнений, що час прийде і правда стане відомою.</em></p>
<p><em><strong>Соня Лукашова, УП</strong></em></p>]]></content:encoded>
<guid>https://www.pravda.com.ua/rus/articles/2023/11/7/7427529/</guid>

</item>

<item>
<title>Беззаконием по России: как власть в Молдове сняла с выборов агентов РФ и что из этого вышло</title>
<link>https://www.eurointegration.com.ua/rus/articles/2023/11/6/7172942/</link>

<category>Статьи</category>
<dc:creator>Украинская правда</dc:creator>





<pubDate>Mon, 06 Nov 2023 18:01:52 +0200</pubDate>
<description>Юридически правительство Молдовы просто "наказало" оппозиционную партию... Победителем выборов с большим отрывом стала партия власти, PAS... (укр.)</description>



<guid>https://www.eurointegration.com.ua/rus/articles/2023/11/6/7172942/</guid>

</item>

<item>
<title>Пострадала половина залов: как российская ракета отменила День рождения Одесского художественного музея</title>
<link>https://life.pravda.com.ua/culture/2023/11/6/257472/</link>

<category>Статьи</category>
<dc:creator>Богдан Максимец</dc:creator>





<pubDate>Mon, 06 Nov 2023 17:20:24 +0200</pubDate>
<description>"Худмузей", как обычно называют его в Одессе, от ракетного удара пострадал больше всего из всех зданий по улице Софиевской. Ракета попала в нескольких метрах от забора. (укр.)</description>



<guid>https://life.pravda.com.ua/culture/2023/11/6/257472/</guid>

</item>

<item>
<title>Тактическая медицина и ваше здоровье в армии. Говорим о базе с боевым медиком</title>
<link>https://www.pravda.com.ua/rus/podcasts/temperatura-normalna/2023/11/6/7427464/</link>

<category>Статьи</category>
<dc:creator>Украинская правда</dc:creator>





<pubDate>Mon, 06 Nov 2023 15:54:03 +0200</pubDate>
<description></description>



<guid>https://www.pravda.com.ua/rus/podcasts/temperatura-normalna/2023/11/6/7427464/</guid>

</item>

<item>
<title>Американская буря вокруг Украины: от чего зависит продолжение помощи США</title>
<link>https://www.eurointegration.com.ua/rus/articles/2023/11/6/7172904/</link>

<category>Статьи</category>
<dc:creator>Юрий Стасюк</dc:creator>





<pubDate>Mon, 06 Nov 2023 11:34:03 +0200</pubDate>
<description>Судьба помощи Украине зависит от того, сможет ли новый спикер Палаты представителей найти баланс между потребностями договариваться с демократами и усмирять праворадикалов (укр.)</description>



<guid>https://www.eurointegration.com.ua/rus/articles/2023/11/6/7172904/</guid>

</item>

<item>
<title>Украинские "шахеды", снаряды и коррупционные лазейки в "Укроборонпроме". Интервью с директором Германом Сметаниным</title>
<link>https://www.epravda.com.ua/rus/publications/2023/11/6/706252/</link>

<category>Статьи</category>
<dc:creator>Богдан Мирошниченко, Дмитрий Денков</dc:creator>





<pubDate>Mon, 06 Nov 2023 08:53:22 +0200</pubDate>
<description>Что изменилось в работе госхолдинга с появлением нового руководителя, какие приоритеты в производстве оружия, беспилотников и что происходит с ракетной программой. (укр.)</description>



<guid>https://www.epravda.com.ua/rus/publications/2023/11/6/706252/</guid>

</item>

<item>
<title>Меня просто сдали учителя. Как директор лицея из Харьковщины пережила 45 дней российского карцера</title>
<link>https://life.pravda.com.ua/society/2023/11/6/257445/</link>

<category>Статьи</category>
<dc:creator>Диана Кречетова</dc:creator>





<pubDate>Mon, 06 Nov 2023 07:22:20 +0200</pubDate>
<description>Лариса Фесенко рассказала "Украинской правде. Жизнь" свою историю несокрушимости во время войны. Дальше – ее прямая речь. (укр.)</description>



<guid>https://life.pravda.com.ua/society/2023/11/6/257445/</guid>

</item>

<item>
<title>Закон Божий. Как и когда Рада хочет запретить Московский патриархат</title>
<link>https://www.pravda.com.ua/rus/articles/2023/11/6/7427351/</link>

<category>Статьи</category>
<dc:creator>Украинская правда</dc:creator>


<enclosure url="https://img.pravda.com/images/doc/6/e/6e6d272-rus-patriarch1680.jpg" type="image/jpeg" length="639129"/>


<pubDate>Mon, 06 Nov 2023 05:30:00 +0200</pubDate>
<description>"Це останній шанс усунути Московський патріархат з України. Якщо ми зараз не зберемось і не зробимо цей крок, то потім консенсусу для нього може і не бути. Наступна Рада не наважиться на це тим паче", - із запалом переконує УП депутатка від партії "Голос" Юлія Клименко.</description>


<content:encoded><![CDATA[<p><em>"Це останній шанс усунути Московський патріархат з України. Якщо ми зараз не зберемось і не зробимо цей крок, то потім консенсусу для нього може і не бути. Наступна Рада не наважиться на це тим паче", &ndash; із запалом переконує УП депутатка від партії "Голос" Юлія Клименко.</em><br /><strong></strong></p>
<p><em>Вона була однією з тих депутатів, котрі 19 жовтня найбільше доклались до організації голосування "</em><a href="https://www.pravda.com.ua/news/2023/10/19/7424813/"><em>церковного закону</em></a><em>". Він покликаний припинити діяльність в Україні пов'язаних із Росією релігійних організацій.</em></p>
<p><em>Від самого повномасштабного вторгнення Українська православна церква і чинна влада розігрують досить голосну виставу. У ній УПЦ щосили вдає, що вона не має стосунку до РПЦ, а Рада всіляко підкреслює, що закон про заборону МП не зовсім про заборону і не тільки про УПЦ.</em></p>
<p><em>3 листопада закінчився термін подачі поправок до другого читання. Тож у найближчі місяць-два у цій "божественній комедії" буде зіграно останні сцени. І ніхто зараз не може з певністю сказати, чи принесе закон звільнення від Російської церкви чи навпаки породить сотні точок внутрішньої напруги по всій країні.</em></p>
<p><em>УП спробувала з'ясувати, чи зможуть прихильники Московського патріархату зірвати ухвалення закону, а якщо ні, то наскільки радикальним він буде.&nbsp;</em></p>
<h2 style="text-align: center;">Радикали "безбожні" й "набожні": чи заборонять УПЦ не-МП</h2>
<p>Аби спрогнозувати, чи має шанси закон про заборону УПЦ бути ухваленим, варто дати відповідь на два запитання: яким він буде і чи є під нього голоси.</p>
<p>У першому читанні депутати підтримали урядовий законопроєкт, який вважають найбільш поміркованим з усіх зареєстрованих.</p>
<p>Цим проєктом загалом передбачена процедура припинення діяльності церков, які мають керівні центри в країні-агресорі.</p>
<p>[BANNER1]Спершу спеціальна релігієзнавча комісія встановлює факт зв'язку і робить відповідний висновок. На його основі Держслужба етнополітики та свободи совісті виносить відповідній релігійній організації припис із вимогою усунути незаконні зв'язки. Якщо цей припис не виконується за встановлений час, тоді тільки служба подає позов у суд із вимогою припинити діяльність відповідної церкви.</p>
<p>Як пояснює голова Держслужби етнополітики та свободи совісті Віктор Єленський, головна задача закону &ndash; не допустити ситуації, коли державу зможуть звинуватити в релігійних гоніннях.</p>
<p><em>"Цей закон не має стосунку до догматів церкви, не втручається ні в які постулати вчення, нікому не забороняється бути православним чи кимось іншим. Закон стосується виключно підпорядкування. Хочеш бути православним &ndash; будь, але тільки якщо Москва не може на тебе і через тебе впливати", </em>&ndash; пояснює Єленський УП.</p>
<p>Він визнає, що запропонована процедура може розтягнути припинення діяльності тієї ж УПЦ на роки. Але тільки так можна буде убезпечитись від позовів у Євросуд з прав людини і пояснити міжнародній спільноті, що в Україні ніхто не "забороняє християн".</p>
<p>Останнє формулювання, до речі, не вигадка, а майже дослівна цитата з ефіру американського протрампівського "журналіста" Такера Карлсона, який надає час у своїй студії лобістам того ж Новинського та іншим цікавим людям.</p>
<p>Однак зміст закону залежатиме не лише від бажання його авторів, але й від потреби забезпечити підтримку різних груп депутатів.</p>
<p>У першому читанні за урядову версію "церковного" закону проголосувало 267 депутатів, але гарантувати схожу цифру до другого читання буде дуже непросто.</p>
<p>По-перше, кнопку "за" натисли одразу 26 депутатів із фракції "Європейська солідарність". У цієї політсили є <a href="https://itd.rada.gov.ua/billInfo/Bills/Card/40832">власний законопроєкт</a>, так званий "проєкт Княжицького", набагато більш радикальний, жорсткий і неоднозначний.</p>
<p>Зокрема, в проєкті Княжицького передбачається пряма заборона конкретно РПЦ і майже середньовічна норма про таку собі форму "державного православ'я". Згідно з нею, томос про автокефалію має стати частиною законодавчого поля, і тільки ПЦУ матиме право називатись православною церквою. А всі, хто захочуть теж мати у назві слово "православний", муситимуть отримати певну посвідку в митрополита Епіфанія.&nbsp;</p>
<p>Оминемо той факт, що в самій ПЦУ подібні ідеї викликали легку форму шоку. Але в середовищі експертів з питань свободи совісті і міжнародного права існує консенсус, що така редакція закону спричинить хвилю зовнішньої обструкції України й позовів у міжнародні суди від УПЦ, виграти які не буде шансів.&nbsp;</p>
<p>[BANNER2]Очевидно, що така радикальність проєкту Княжицького є певною формою відповіді на не менш радикальну налаштованість захисників УПЦ в парламенті.&nbsp;</p>
<p>Щоб зрозуміти, наскільки багатогранні аргументи пускають у хід прихильники МП у Раді, досить згадати, що перед голосуванням вони погрожували депутатам&hellip; проклясти їхніх дітей (!). Це лише штрих, але дуже промовистий.</p>
<p>Можна не ходити до ворожки, аби спрогнозувати, що за зовсім нейтральний закон ні Княжицький, ні його однопартійці не проголосують. У першому читанні вони голосували з розумінням, що до другого їхнє бачення буде враховане.</p>
<p>Фракції "Голосу" і "Батьківщини", які голосували в майже повному складі, очевидно дадуть голоси і на друге читання.</p>
<p>Гірша ситуація з групами мажоритарників "За майбутнє" і "Довіра", які в першому читанні зібрали разом 20 голосів. З кожним із них, без сумніву, працюватимуть високі духовні чини і прихильники УПЦ в округах. В цьому плані депутатам із округами на правому березі Дніпра буде дещо легше, а от мажоритарники із Півночі, Сходу чи, скажімо, Одещини дуже неохоче підтримуватимуть "церковний" закон.</p>
<p>Однак головне питання, очевидно, полягатиме в голосуванні "Слуги народу". Уже зараз всередині фракції різко проти заборони УПЦ працюють дві групи.&nbsp;</p>
<p>Першу зібрав "проксі" Вадима Новинського депутат Артем Культенко, який також є дияконом УПЦ. Друга &ndash; так звана "<a href="https://www.pravda.com.ua/articles/2021/02/18/7283826/">група Павлюка</a>", якій колись сам Зеленський давав наганяй за роботу в інтересах Ахметова й Новинського.&nbsp;</p>
<p>Невеликим прихильником закону називають і голову фракції СН Давида Арахамію, який ще в день голосування обдумував варіант перенести розгляд. Але той же Арахамія, як переконують співрозмовники УП в "Слузі", під саме голосування мотивував депутатів і нагадував їм у чатах, що це вимога Зеленського.</p>
<p>Більшість із тих "слуг", які підтримують "церковний" закон, виступають за максимально прозору й демократичну процедуру, без різких рухів.&nbsp;</p>
<p>Тому найбільш імовірним варіантом розвитку подій виглядає часткове "підсилення" урядового закону нормами з альтернативних концепцій. Зокрема, таку позицію озвучив УП голова профільного комітету з питань гуманітарної та інформполітики Микита Потураєв.</p>
<p>[BANNER3]За його словами, комітет погодив два пакети правок. Перший частково враховує "проєкт Княжицького", але тільки щодо визначень РПЦ і подібних речей, але без "державної ПЦУ". Другий пакет стосується спрощення процедур переходу між різними юрисдикціями, наприклад, монастирі зможуть переходити за власним рішенням без погодження єпархіальних єпископів чи синоду УПЦ.</p>
<p>Крім того в закон хочуть інтегрувати норми ще одного альтернативного проєкту, який депутати жартома називають "законопроєктом Малюка" за іменем глави СБУ. Його відомство пропонує передбачити можливість припиняти діяльність тих релігійних організацій, чиї керівники уже засуджені за держзраду.</p>
<p>Враховуючи усе описане, в комітеті припускають, що орієнтовно на кінець листопада &ndash; початок грудня зможуть напрацювати погоджений текст "церковного" законопроєкту до другого читання.</p>
<p>"<em>Ясно, що ніде в законі не буде написано "УПЦ" чи "Московський патріархат", але ясно, що головний об'єкт &ndash; саме вони. В Онуфрія живуть у світі кількох максим: нічого не робити під примусом, нічого не робити до кінця війни й нічого не робити без всеправославного консенсусу. Але ми уже не маємо часу чекати ні закінчення війни, ні тим паче вселенського собору, який відбувається раз в тисячу років</em>", &ndash; резюмує один зі співрозмовників УП, дотичний до розробки закону.</p>
<p><em>"Треба було раніше думати і швидше реагувати. І просто бути з країною, а не з Кирилом. Він же вас і занапастив. У Онуфрія та його оточення така позиція &ndash; що давайте почекаємо. А чого ви чекаєте? Хочете ще подивитсь, хто тут переможе?"&nbsp;</em>&ndash; додає інший співрозмовник у "Слузі".</p>
<p>[UPCLUB]</p>
<h2 style="text-align: center;">Кінець "вічної" історії: як патріарх Кирил занапастив МП</h2>
<p>Від початку 90-х в Україні мирно співіснували одразу три православні церкви. Після <a href="https://www.pravda.com.ua/articles/2018/12/15/7201360/">об'єднавчого собору</a> в грудні 2018-го мала залишитись тільки одна. Але цього не сталося.</p>
<p>Хоч собор був натхненний самим Вселенським патріархом Варфоломієм, але в Софії Київській об'єднались, по суті, лише Українська православна церква Київського патріархату та Українська автокефальна православна церква. З найбільшої православної організації &ndash; УПЦ Московського патріархату &ndash; в новостворену Православну церкву України перейшло всього 2 єпископи.</p>
<p><a href="https://www.pravda.com.ua/articles/2018/10/11/7194896/">Томос про автокефалію</a> для ПЦУ постулював, що для Вселенського патріарха і, отже, потенційно для всього православ'я в Україні є лише одна помісна церква &ndash; ПЦУ, і єдиний Митрополит Київський &ndash; предстоятель ПЦУ Епіфаній.</p>
<p>Однак і церков, і митрополитів у реальному Києві залишалось вдвічі більше. Константинополь заплющив очі на їхнє одночасне існування, даючи питанню час вирішитись еволюційно.&nbsp;</p>
<p>І цей процес пошуку консенсусу з паралельним процесом легітимації ПЦУ в очах світового православ'я міг тривати роки й десятиліття. Якби не повномасштабне російське вторгнення і не <a href="https://www.pravda.com.ua/news/2022/04/3/7336889/">реакція</a> на нього предстоятеля Російської православної церкви Кирила.</p>
<p>Як влучно резюмує глава Державної служби етнополітики і свободи совісті Віктор Єленський, після російського вторгнення й усього, що воно принесло, в Україні відбулась "зміна парадигми":&nbsp;</p>
<p><em>"Раніше суспільство найбільше хотіло об'єднання православних церков&nbsp;&ndash; тепер хоче зникнення Московського патріархату".&nbsp;</em></p>
<p>Після того як Кирил фактично <a href="https://www.pravda.com.ua/news/2022/04/3/7336889/">освятив Путінську війну</a>, УПЦ МП опинилась перед дуже непростим для себе вибором.&nbsp;</p>
<p>З одного боку, ця церква була частиною РПЦ і більшість її вищого духівництва можна сміливо назвати "цвітом Русского міра". Тож очевидно, що цей "цвіт" не хотів і чути про розрив із Москвою.&nbsp;</p>
<p>[BANNER4]З іншого боку, УПЦ все-таки є передовсім українською церквою. В тому розумінні, що усі тисячі її приходів розташовані в Україні. І як би сильно митрополити Онуфрій, Антоній чи Павел не дорожили <a href="https://www.pravda.com.ua/articles/2023/04/7/7396895/">паспортами РФ</a> і зв'язками з РПЦ, але навіть вони не ладні пояснити пастві, чому російські ракети і танки, які вбивають їх і знищують їхні домівки &ndash; це благо.</p>
<p><a href="https://life.pravda.com.ua/society/2022/04/8/248155/">Історичний момент</a> і прихожани вимагали від УПЦ рішучих дій. 27 травня 2022 року митрополит Онуфрій, здавалося, відчув цей запит і зібрав <a href="https://www.pravda.com.ua/news/2022/05/27/7349010/">Собор УПЦ</a> у своїй резиденції у Феофанії.</p>
<p>Але те зібрання спромоглося тільки на речення "<a href="https://www.pravda.com.ua/news/2022/05/27/7348978/">Виражаємо незгоду</a> з позицією Патріарха Московського і всієї Русі Кирила щодо війни в Україні". Собор навіть не зміг ухвалити рішення, щоб під час богослужінь не поминати патріарха Кирила.&nbsp;</p>
<p><em>"Ми поминаємо його, щоб Бог зробив його кращим. Наша Церква навіть ворогів поминає", </em>&ndash; пояснював тоді УП один із впливових учасників Собору.</p>
<p>Більш-менш серйозним рішенням того дня було вилучення <a href="https://www.pravda.com.ua/news/2022/05/27/7349010/">згадок РПЦ зі Статуту УПЦ</a>. В Онуфрія це подавали ледь не як самостійність УПЦ. Але був нюанс: церква від'єдналась "адміністративно", але зберегла "духовне спілкування з Москвою".&nbsp;</p>
<p>Всі рішення Собору базувалися на Грамоті про автономію та самоуправління, яку УПЦ вручив ще патріарх Алексій ІІ в 1990 році. А в ній чітко прописано, що Українська православна церква &ndash; частина РПЦ. Тобто неможливо ухвалити якісь рішення про "самостійність", які б не порушували Грамоту Алексія ІІ.</p>
<p>Було ще кілька речей, які вказували на те, що УПЦ лишається частиною Російської церкви.</p>
<p>Передусім статут самої РПЦ. Там ніяких змін не відбулося взагалі, і Українська православна церква записана як невід'ємна частина Російської.</p>
<p>Як пояснюють <a href="https://www.pravda.com.ua/news/2023/02/2/7387654/">експерти</a>, з якими спілкувалася УП, предстоятель УПЦ і далі входить у постійний орган управління РПЦ &ndash; Синод, а єпископи УПЦ і далі вважаються єпископатом РПЦ. Деякі з них досі входять до складу так званого "Межсоборного присутствия", яке готує рішення для соборів і синоду РПЦ, представники УПЦ далі є в синодальних комісіях Російської церкви тощо, тощо.</p>
<p>Але найпромовистіше підпорядкований статус УПЦ ілюструє анексія її канонічних територій:</p>
<p>&ndash; 7 червня 2022 року Синод РПЦ постановив забрати Джанкойську, Сімферопольську та Феодосійську єпархії в УПЦ і створити на їхній базі Кримську митрополію РПЦ;</p>
<p>&ndash; 13 жовтня 2022 Синод РПЦ анексував Ровеньківську єпархію на окупованій частині Луганської області;</p>
<p>&ndash; 16 травня 2023 року РПЦ "підпорядкувала" напряму собі й Кирилу Бердянську єпархію УПЦ в щойно окупованій частині Запорізької області.</p>
<p>Коли котрась із парафій, тобто один приход однієї конкретної церкви в Україні переходить з УПЦ в ПЦУ, в Онуфрія включають весь можливий арсенал медійних і юридичних інструментів захисту. Коли РПЦ захоплювала цілі єпархії &ndash; УПЦ спромоглася хіба на кілька беззубих заяв. Справді незалежна церква такого б дозволити не могла.</p>
<p>Усі ці історії громадились разом із постійними повідомленнями про факти <a href="https://www.pravda.com.ua/articles/2023/01/11/7384308/">колаборації</a> служителів УПЦ, як у відомому афоризмі про верблюда, якому підкладали на спину по зернинці, аж поки котрась із них не переламала йому хребет.</p>
<p>Бачачи, що УПЦ під керівництвом митрополита Онуфрія не має потенціалу на розірвання зв'язків із Москвою, в цей процес включилась Банкова й особисто президент Зеленський.</p>
<p>[BANNER5]Саме так у грудні 2022 року під<a href="https://www.pravda.com.ua/news/2022/12/3/7379144/"> санкції за рішенням РНБО</a> потрапив головний спонсор УПЦ Вадим Новинський, намісник Києво-Печерської Лаври митрополит Павел, <a href="https://www.pravda.com.ua/news/2022/12/11/7380307/">митрополит Антоній</a>, керуючий справами УПЦ МП і неформальний лідер проросійського крила та архієпископи-колаборанти з анексованих єпархій УПЦ в Криму, на Півдні і на Донбасі.</p>
<p>На початку 2023 року почався процес поступового <a href="https://www.pravda.com.ua/news/2023/03/29/7395559/">виселення УПЦ</a> з<a href="https://www.pravda.com.ua/news/2023/03/10/7392897/"> Києво-Печерської Лаври</a>, а сам її намісник <a href="https://www.pravda.com.ua/news/2023/04/1/7396043/">митрополит Павел</a> отримав підозру в розпалюванні міжконфесійної ворожнечі та виправдовуванні агресії РФ.</p>
<p>І врешті восени 2023-го Рада дійшла до рішення про необхідність остаточно унеможливити зв'язки УПЦ і будь-яких інших релігійних структур із Росією.</p>
<p style="text-align: center;"><strong>*&nbsp; *&nbsp; *</strong></p>
<p><em>"Ми зараз відправили делегацію Ради церков у США, щоб перебити цю хвилю маніпуляцій, яку Новинський та інші захисники МП намагаються там через медіа розігнати", &ndash; розповідає в розмові з УП один із експертів, дотичних до написання закону.</em></p>
<p><em>"Там поїхали багато, до речі, наших протестантів і інших конфесій, щоб показати, що тут ніяких гонінь немає. Навпаки, ми американцям пояснюємо, що ніхто не хоче втручатись в якісь догмати. Це як було у них під час Громадянської війни &ndash; британський монарх вимагає присяги від англікан в Америці, але ті відмовились і заснували Єпископську церкву. Вчення те саме, але тепер це одна з найбільш поважних церков Америки, більше 10 президентів з неї вийшли", &ndash; додає співрозмовник.</em></p>
<p><em>Але щоб в Україні повторилося щось подібне, треба добитися двох дуже непростих речей: готовності верхівки УПЦ піти шляхом Єпископської церкви і ще однієї мобілізації депутатів на голосування.</em></p>
<p><em>І, як жартує один із депутатів у розмові з УП, "ще не ясно, з ким буде легше".</em></p>
<p><strong><em>Роман Романюк, УП&nbsp;</em></strong></p>]]></content:encoded>
<guid>https://www.pravda.com.ua/rus/articles/2023/11/6/7427351/</guid>

</item>

<item>
<title>Вспышка гепатита А: что нужно знать о симптомах, осложнениях и вакцинации</title>
<link>https://life.pravda.com.ua/health/2023/11/5/257450/</link>

<category>Статьи</category>
<dc:creator>Елена Барсукова</dc:creator>





<pubDate>Sun, 05 Nov 2023 16:25:39 +0200</pubDate>
<description>Что такое гепатит А, каковы симптомы этого заболевания, как его предотвратить, кому и когда нужно вакцинироваться? (укр.)</description>



<guid>https://life.pravda.com.ua/health/2023/11/5/257450/</guid>

</item>

<item>
<title>Мобилизация или альтернативная реальность? Как государство (не) рекрутирует в армию. Аудиоверсия</title>
<link>https://www.pravda.com.ua/rus/podcasts/631c85d5ed190/2023/11/5/7427278/</link>

<category>Статьи</category>
<dc:creator>Украинская правда</dc:creator>





<pubDate>Sun, 05 Nov 2023 15:49:08 +0200</pubDate>
<description></description>



<guid>https://www.pravda.com.ua/rus/podcasts/631c85d5ed190/2023/11/5/7427278/</guid>

</item>

</channel>
</rss>